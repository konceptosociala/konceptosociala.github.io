---
layout: page
title: Комунтерія (Олександра Сидоржевського)
permalink: /libroj/комунтерія/
---

| **ЗАВАНТАЖИТИ** | [PDF](#) | [ODT](#) | [HTML](#) | [EPUB](#) |

## Зміст
* [Пролог. "Конституція Комунтерії (редакція Ø4 року, скорочена)"](#пролог-конституція-комунтерії-редакція-ø4-року-скорочена)
* [Глава 1. "Робочий день"](#глава-1-робочий-день)
* [Глава 2. "Біла ніч"](#глава-2-біла-ніч)

# Пролог. "Конституція Комунтерії (редакція Ø4 року, скорочена)"

_**Стаття 1.**_ Єдиним політичним режимом Комунтерії є диктатура, ніким не
обмежувана влада пролетаріату; ніхто не може обмежити ні суверенність, ні
безмежність Комунтерійської державності.

_**Стаття 2.**_ Тотальна Народна Партія (ТНП) — єдиний орган можновладства, чиї
відділення поширюються на виконавчу, законодавчу та судову гілки
суцільновладдя; будучи суверенною, не може бути обмежена іншими організаціями
або інститутами.

_**Стаття 3.**_ Комунтерійська влада безвиключно належить суцільному народу у формі
народного пролетаріату, робочо-партійних союзів та профспілок:

_**3.1.**_ Профспілки реєструються в місцевих або центральних відділеннях ТНП та
схвалюються в Центральному Комітеті ТНП.

[...]

_**Стаття 4.**_ “Есперлінгва”, або “Lingvo Esperanta” — головна та повсюдна державна
мова, головний надетнічний спосіб та інструмент комунікації, документування та
всесвітнього інформування

_**Стаття 5.**_ Права людини — це правила, встановлені Конституцією з метою
підтвердження захисту честі та свободи кожної людини комунтерського
суспільства, включно тих, хто робить неоціненний вклад в розвиток
комунтерізму, Комунтерської ідеї та будування державного укладу.

[...]

_**Стаття 13.**_ Громадянський Військовий Обов’язок регулюється воєнним призовом, що
супроводжується військовою присягою комунтерській державі, а також
комунтерській ідеї та народу; ГВО є передбаченим Конституцією та є постійним
та обов’язковим для кожного комунтерійця, незалежно від статі, віку та расової
належності.

_**Стаття 14.**_ Військова присяга:

“Я, комунтерієць [Прізвище та Ім’я], вступаю на комунтерську всесвітню
військову службу та зобов'язуюсь служити Величній всеоб’єднуючій
комунтерістичній ідеї заради всенародної благодаті. Я зобов’язуюсь виконувати
всі накази доброчесних та усечасно цнотливих командирів. Я зобов’язуюсь
захищати честь нашої Вітчизни та її народу.

Хай живе Комунтерія!”

_**Стаття 15.**_ Тероборона (ТО) встановлюється під час спеціального положення
рішенням та наказом партійних формувань в місцевих військових комісаріатах. Її
мають складати військові призовники та добровольці віком від 18 до 57 років.
ТО проводить військові операції під час спеціального положення на виділеній
території, виконує озброєний захист проти ворожих наступів разом із
Комунтерійською Армією. Також в мирний час та під час спеціального положення в
групах тероборони мають проводитись військові тренування з ціллю посилити
боєздатність та зміцнити дух солдатів.

_**Стаття 16.**_ Муніципальна оборона (МО), або Народна Поліція, встановлюється в
мирний час та під час спеціального положення рішенням міських формувань згідно
з дозволом місцевого відділу ТНП та міського виконкому (МВК) при ТНП.
Головними завданнями МО є патрулювання вулиць, міських кордонів та власне
дистриктів під час Комендантської Години (КГ) та протягом дня, пошук та
виявлення викликаючих підозру осіб усечасно.

_**16.1**_ Підозрілі особи — це індивіди, які:

— усечасно носять відмінний від затвердженого ТНП одяг або розрізнювальні
знаки, емблеми, символи та нашивки, що не належать до символіки Комунтерії,
Партії або зареєстрованих профспілок та суспільних організацій.

— в мирний час протягом робочого дня та під час спеціального положення, або,
особливо, під час Комендантської Години роздивляються житлові будинки та інші
будівлі патрульованого міста; групи таких осіб становлять підвищений інтерес.

[...]

_**Стаття 21.**_ Комунтерський народ, або комунтерійці, складається з людей, що
проживають на державній території, маючих відповідне громадянство, а отже,
маючих однакові права та обов’язки перед законом, які контролюються в секції
Конституції про Права людини.

[...]

_**Стаття 34.**_ Спесміло (₷) — це єдина та головна валюта, грошовий ресурс, чинний
інструмент фінансового та юридичного зв’язку між індивідами, індивідом та
державою або державними організаціями.

[...]

**Сила в єдності!**

# Глава 1. "Робочий день"

Чудернацькі візерунки та малюнки на стінах цих нескінченних коридорів з
однаковими, наче виштампованими, дверима, ведучими невідомо куди. Чорні діри
літають зі сторони в сторону, непокоячи все навколо. Стіни ніби тиснуть, але
при цьому дають деяку свободу руху. Тридцятишестирічний Ніколао все це не
тільки бачив, а й відчував. Схоже, він уже був тут раніше. Ці дивні малюнки
здавалися йому знайомими. Але лише здавалися.

Раптом гучний звук будильника переніс його в маленьку жовту кімнату зі старими
брудними недбало поклеєними шпалерами; у кутку кімнати стояв диван із багатьма
стосами книг наукової літератури. Інтерес Ніколао до науки був досить типовим
для його трудової натури.

Так що це було? Звичайний сон або навіть черговий нічний кошмар, які дуже
часто траплялися останнім часом? Зараз це не мало значення: був ранок
понеділка, іншими словами, черговий робочий день.

Через п'ять хвилин, коли Ніколао намагався прийти до тями, він піднявся з
ліжка, подивився на стелю, заквітчану чорною пліснявою, знову згадавши той
дивний сон, одягнув стару, пожовклу з роками сорочку, і мимоволі глянув на
таку ж саму пожовклу стіну, протягом приблизно тридцяти секунд споглядаючи
вітчизняний відривний календар з відчуттям, ніби він не вірить, що ця
реальність є правдою. Навіть якщо вона і була нею, то точно не була його.

На календарі було написано: «Понеділок, двадцять перше квітня Ø15 року». На
зворотному боці була вказана фабрика-виробник: «Картонно-паперова фабрика
міста Мегаейо». Країна виробництва ніколи не вказувалася на жодному з товарів,
тому що виробники вважали, що лише одна країна існує — їхня власна.

Кожного ранку Ніколао прокидався під супроводом тієї самої пісні, що звучала
по радіо, що стояло на підвіконні — держгімну. Вона не була нічим особливою,
можна сказати, навіть нічим не виділялася з-поміж інших таких самих пісень,
але саме тому завжди легко лягала в голову і залишалася там надовго, змушуючи
згадувати її в будь-який час, викликаючи невідоме джерело нав’язаної любові до
того, про що в ній йдеться. Лірика завжди повинна складатися з простих і
невигадливих слів та речень, щоб було легко їх запам'ятовувати, але ця
композиція, занурюючись у підсвідомість, як і багато інших, змушує людей
морально прив'язуватися до неї, асоціювати себе з цими мотивами і пластом
культурних аспектів.

Ніколао це розумів, тому намагався не слухати радіопередачі, вимикати які, на
жаль, було заборонено, мовляв, з безпекових причин. Він занурювався в
міркування про всесвіт, який його оточує, про всі події, що відбулися чи не
відбулися, намагаючись таким чином не занурюватись в той маленький світ, який
був у нього всередині, що втілює його власні почуття і переживання, які
розривають його зсередини. Проте за останні роки ситуація погіршилась.

Цей день був особливим, адже Ніколао мав доопрацьовувати проект закриття
залізорудного рудника, оскільки він уже вичерпав свої ресурси і потребував
деелектризації та повного затоплення, бо обслуговування було вже надто
збитковим. Але незважаючи на цю та майбутні роботи, він не переставав думати
про речі абстрагувальні. Роздуми про будь-що не давали йому збожеволіти.

Насправді, Ніколао був звичайним середньостатистичним робітником, чоловіком
середнього зросту, носячий окуляри, з дивним для його віку сивуватим волоссям,
втомленим зором, трохи переляканими очима, постійно шукаючими щось навкруги, і
саме цей вигляд робив його невідрізненним від інших робітників його фабрики,
тому що ніхто з них не міг побачити в цих очах справжню натуру Ніколао. Коли
всі вони повністю занурювались в свої графічні креслення, він трансцендувався
деінде, у світ, де жив колись, або принаймні мусив жити.

Ось він, сам того не помічаючи, знову прибув на своє “улюблене” робоче місце.
Здавалось, він щойно зачинив вхідні двері панельного будинку, виштамповані в
одній із частин його фабрики, а ось вже сидить за своїм робочим столом,
збираючи креслення, малюнки та документи щодо закриття шахти. Багато хто
говорив, що така заглибленість і неувага до навколишнього оточення — це просто
явище трудоголізму. Це не було так. У перші роки життя в місті Сетлеєро він
міг, гуляючи містом, милуватися новобудовами і навіть самим процесом
будівництва, та вже через кілька років міг розглядати вже облаштовану гарну
міську інфраструктуру, але зараз це стало звичним та буденним явищем, з часом
навіть чужим та огидним. Але тепер і місто вперше почало дивитися на нього як
на чужинця.

Юнак з першого дня роботи займався облаштовуванням  обстановки у своєму офісі
для більшого комфорту. Про особистий кабінет мови навіть не йшло, але кожному
співробітнику виділили окремий куточок робочої кімнати, де вони робили його
більш комфортним для перебування. Заходячи в такі місця, можна було побачити
настінні календарі, плакати чи подібні портрети, як декорації. Національна
символіка також була основним атрибутом будь-якої контори, пекарні, фабрики і
навіть, можливо, військового складу. Виконані в червоно-багряних тонах речі та
приміщення, і ці горезвісні осліплювально-білі перекреслені кружечки разом з
одним і тим самим девізом: «Кінець нульової епохи!». Останнім часом серед
таких символів стали виділятися плакати щойно збудованої Всесвітньої фабрики,
яка була покликана обслуговувати всі економічні сфери Комунтерії: провізійну,
хімічну, будівельну і, особливо, військову.

Але також у таких затишних кутках на полицях шаф і столів лежали різне печиво
та інші легкі перекуси, переважно недефіцитні, упаковки дешевого чорного чаю,
а також багаторазові легкі столові прибори, наприклад, чашки, які можна було
легко промити при необхідності. З усіх цих принад у Ніколао було лише кілька
наукових книжок для читання на дозвіллі та пачка чаю з двадцяти п’яти
пакетиків, з яких з минулого тижня залишилися три чи чотири. Підлога в таких
офісах була зроблена з плитки або різнокольорових шматків лінолеуму, які
складалися в дивакуваті візерунки. Вони завжди були заставлені великою мірою
купами тек і пакунків.

Зненацька нудьгуватий офісний спокій знов порушили двері, що відчинилися в
протилежному кутку кімнати. Це був начальник Ніколао, голова цієї контори:
високий, худий чоловік літнього віку, трохи сивий, із гарно посадженим, але
дещо невпевненим виглядом, людина чіткого зору та великих амбіцій, як-то
кажуть — Велика Людина.

— Доброго ранку, дорогі товариші! — аж занадто радісно й почесно вигукнув він.

— Доброго, пане Бонсклаво, — так само, як і завжди, одночасно, хоча й
монотонно та неохоче відповіли співробітники.

— Отже, протягом цього тижня наша мета — завершити наш величезний проект.
Сподіваємось, що підписані у п’ятницю проектні документи вже будуть
відправлені до Підпартійного Міністерства. Наші друзі із залізорудної шахти
будуть нам дуже вдячні! — повідомив він із величезним шаленим екстазом,
додавши після подальшої незручної тиши: — Отже, найкращих побажань вам! —
після чого старий покинув ту кімнату, зовсім не випромінюючу якоїсь
зичливості. Коли він нарешті вийшов, один із працівників сардонічно
прокоментував:

— Чесно кажучи, я дуже сумніваюся, що хтось із тієї шахти міг би сказати
«спасибі» за закриття його власного його роботи.

— Ой, не можу не погодитись! — негайно відповів інший і продовжив: — Хтось
хоча б знає справжню причину закриття? Я чув, що останнім часом почастішали
різні нещасні випадки на вибої шахти.

— Так, Мегаейська шахта «Нова» — одна з найбільших у всій Комунтерії. За той
час, коли вона експлуатувалася, не вдалося б повністю вичерпати всі ресурси.

— Але з чим пов’язані ці лихі події?

— На жаль, ніхто не знає. Можливо, якісь стихійні лиха, на зразок землетрусів,
або просто виробнича недбалість.

«Землетруси на рівнинній місцевості? Навряд чи», — почав про себе міркувати
Ніколао і висловив припущення:

— Швидше за все, це наслідки прискореної індустріалізації останніх років,
коли, не маючи достатньо часу, щоб спланувати і випрацювати всі тонкощі
робочого процесу, не дотримуючись правил техніки безпеки, шахтарі піддавали
себе великій небезпеці.

Після короткої паузи один із співробітників відповів, ледь затинаючись:

— Ой, та звідки ти можеш знати? — гордісно заперечив один зі співробітників.

— Справді. Мабуть, ти правий, — великою мірою апатично відповів Ніколао і,
вкотре усвідомивши марність своїх слів, знову з головою поринув у план
закриття.

Але його знову непокоїла думка, що це місце, ці люди, їхні думки та опінії
йому далекі та чужі, що, сидячи тут, він проти своєї волі заживо гниє
всередині, і ця гниль поступово починає досягати його мозку, де незабаром
проросте і зробить його таким же дитям комунтерізму. «Якщо ти не можеш змінити
ситуацію, то зміни своє ставлення до неї», — говорили вони. "Можу я!" —
відповідав він сам собі, щиро вірячи у це. Віри ніколи не буває достатньо, але
його довірливості. Цей чоловік був упевнений.

Заповнюючи звіт про всі виконані завдання проекту, Ніколао серед інших ще не
підписаних бланків і документів помітив папірець, який вчора там не лежав; він
здавався уважною людиною. Розібравши ту купу паперів, він зміг прочитати
повідомлення, написане кривуватим почерком: «Якщо за зачиненими дверима
порожнеча, значить, що хтось прийшов за тобою...»

Йому не вистачило часу, щоб повною мірою зрозуміти зміст повідомлення, тому що
по всій фабриці пролунала гучна сирена, а з гучномовця почувся голос:

“Увага! Оголошено пожежну тривогу! Усім працівникам підприємства: зібрати всі
необхідні особисті речі та документи, довідки, що не внесені до Єдиного
Загального Обліку. Прямуйте до найближчого виходу, у разі потреби
скористайтеся планом евакуації”.

Йому нічого не залишалося, як взяти ту ще незакінчену паперову роботу і втекти
геть. Всі знали, що, навіть якщо від фабрики після пожежі не залишиться
нічого, їх переведуть на інше обладнане місце, яких на усю Комунтерію
вистачає.

Незважаючи на короткий час, колеги Ніколао розбіглися в різні боки, бо не
могли залишити речі, важливі для них особисто. Але у нього таких речей не
було. Можливо, бо все-таки він був недостатньо багатий, щоб дозволити собі
мати щось дороге. Мабуть, тому, що він просто нічого не тримав на робочому
місці, як багато хто робив. Або, скоріше за все, причини були відмінні.

# Глава 2. "Біла ніч"

З вікон ще палаючої фабрики виднілося світло, чувся скрип фабричної ліквідної
деревини в унісон з шумом насосів, кондиціонерів і величезних вентиляторів за
сталевими ґратами, призначення яких ніхто не знав. Ніко, як і інші,
сподівався, що це просто ще одне тренування, яких було чотири цього року.
Можливо, цього виявилось недостатньо, або організатори занадто легковажно
поставилися до питання готовності до надзвичайних ситуацій. У будь-якому разі
надії не виправдалися.

Він також пригадав, дивлячись на палаюче вікно відділу безпеки, що нещодавно
під час процесу підготовки він побачив хлопця, який ходив там поруч з
керівниками, відразу помітивши, як той щось шукав серед безлічі різноманітних
механічних систем. Ймовірно, саме ця особа дала йому ту записку. Можливо, він
повинен був знати Ніколао, проте з’ясувати це вже не було як. Та не було тоді.

Недовго постоявши за кілька десятків метрів від місця пожежі, хлопець повернув
назад і попрямував до віддаленої громадської їдальні, щоб випити чашку міцного
чаю. Йдучи по центральній площі, викладеній кам'яною бруківкою, він спокійно
дивився під ноги, проходячи повз випливаючі з-за обрію панельні будинки та
будівлі державних установ, пильно розглядаючи сірі кам'яні цеглини навколо під
своїми ногами.

Ніко йшов ні за що та ні про що, просто так, тер свої великі окуляри, не
помічаючи, як повз нього пролітали осені та весни, зачіплявся за паркани,
часом був по шию в лайні, намагався забути все на світі і ніколи не згадувати,
але це все одно ніколи не досягало його нутра: воно завжди було тільки зовні,
та він сам зовні себе самого. Так він ішов, так він брів, так крокував.

Через деякий час, пройшовши десятки перехресть, чоловік уповільнено підійшов
до їдальні з назвою “Центральна” та номером Один. Він був тут вперше.
Всередині їдальня здавалася більшою, ніж була насправді. Підлога, як і в
багатьох подібних установах, була з білих і буруватих плиток, стіни були
вкриті дешевою, але досить міцною побілкою, і дуже великі вікна, вставлені у
вигляді цегли, крізь які, мабуть, можна було побачити увесь світ, насправді
давали лише світло.

Ніколао озирнувся і нарешті підійшов до стійки. За нею стояла молода приємна
жінка, одягнена в світло-сірий фартух і трохи скуйовджені штани бурого
кольору. Вона мала довге золотисте волосся, пряде в джгут, гладкі та рівні
риси обличчя, але, незважаючи на приємну зовнішність, гордий і ворожий погляд
виявляв її неприємну внутрішню сторону.

— Добрий день! — звернувся до дівчини Ніколао. — Будь ласка, дайте мені
якогось чашку чорного чаю.

— Якогось? — агресивно, зі страшним зубовним скреготом заговорила вона. — Чай
в нас тільки один, молодий чоловіче. У чашки ми теж не наливаємо, тільки у
склянки.

— Ох, справді, завжди забуваю! — бувши тут уперше, намагався пожартувати з
себе Ніко, але тут же собі подумав: “Ах, яка молода, а вже мовить як стара
стерво!”

— З вас 3 спесміло.

— Ось, тримайте, — сказав він і простягнув кілька монет, попередньо вийнятих з
кишені, а потім попрощався, на що продавчиня нічого не відповіла, гордо
промовчавши. Ніколао вийшов безмовно, ще більш обурений і розчарований, допив
свій гіркий дешевий чай і пішов додому.

Вечором того дня телефон, що лежав на столі в квартирі Ніколао, несподівано
задзвонив. Взявши трубку, він знову почув вже знайомий голос його принципала:

— Привіт, Ніколао, як ти себе почуваєш після сьогоднішніх подій?

— Добре, дякую.

— Ну, чого я телефоную... Чи не міг би ти відповісти на декілька питань щодо
того, що відбулось?

— Я можу.

— Чи ти не бачив когось або щось підозріле під час пожежі або до цього?

Ніко вистачило й п’яти секунд, щоб усе обміркувати, і він відповів йому:

— Ні, — та згодом продовжив: — Я був надто зайнятий цінними паперами, що
навіть не помітив би чогось незвичайного в той день. Мені шкода, що я ніяк не
можу допомогти

— Отже... Це не має значення. Муніципали зроблять усе можливо щоб знайти
винуватців. Або ж це просто був черговий нещасний випадок. В будь-якому
випадку, тепер тебе відправлено у простій на два тижні перед тим, як ми врешті
знайдемо новий відповідний офіс. На цьому все. Всього найкращого.

— До побачення, пане.

Після трьох коротких телефонних гудків він відклав апарат і дістав серед книг
у книжковій шафі, що стояла поруч, ще недочитаний твір одного комунтерського
автора. На обкладинці було написано щось на зразок «Історія становлення
комунтерізму». Але насправді це була одна з нелітованих книг, які були суворо
заборонені. Всередині відкривалися запаморочливі історії про життя та пригоди
партизан і простих людей в умовах тоталітарного світу. Ніхто не знав ані імен,
ані авторів цих творів, але тільки завдяки їм могла ще існувати справжня
література й повстанський бойовий дух, хоча й їх власники, яких майже не було,
вважали їх не більш ніж казками.

До глибокої ночі Ніколао одну за одною гортав сторінки, все більше занурюючись
у ті історії, переживаючи життя кожної людини, відчуваючи їх усіх разом і
кожного окремо, ніби бачачи своїми очима ті світи, що зовсім не здавалися йому
незнайомими. Він уже був там колись, як і у тому сні... Тільки не так довго.
Але з кожним днем час ставав все більш незрозумілим і відносним. Вчорашній
день повторювався, ніби це був один і той самий день. Навіть пожежа в
найбільшому офісі у всьому Сетлеєро не була чимось жахливим, сумним, або
радісним... чи якимось взагалі. Невже для нього одного це було так?

Пригадуючи один день зі свого життя, Ніколао складав до купи і порівнював усі
події, усі діалоги з усіма людьми, яких він щодня зустрічав — і всі вони були
однакові; навіть та молода жінка, яка продала йому чашку дешевого чаю, була
запрограмована на це, що сталося: будь-яке відхилення від сценарію, як
неформальна розмова, не є припустимою. Та й люди, які навіть мали бажання
спілкуватися, але не бачили нічого, крім своєї роботи, теж не мали такої
можливості.

Від таких думок і міркувань рятують лише книги. Будь-яка художня, наукова чи
навіть псевдонаукова література допомагає абстрагуватися в іншу реальність,
адже ця не має нічого іншого, крім цих пороків буття, розриваючих душу.

Серед ночі, не дочитавши до фрази «Жили вони довго і щасливо», яку Ніколао
сподівався знайти в кінці, він почув глухий стукіт у двері й зупинився.
Тихенько підійшовши до старих потертих дверей зі шкірзаміннику, він спробував
відчинити їх ключем, але вони вже були незамкнені. За ними не було нічого,
крім маленького жовтуватого паперового листка, де було щось написано. Ніко
помітив, що на ньому був той самий почерк, що й на записці, залишеній на його
столі. Але підпису на ньому не було. Він прочитав про себе:

“Тікай з міста, їдь на північ, я зустріну тебе на приміській станції. От-от
почнеться щось жахливе — ти повинен нам допомогти. Анком потребує тебе!”

Ніколао знадобився деякий час, щоб оговтатися від такого шоку. Його подумки
логічно чергувалися одна за одною: “Га, це ще що? Напевно, знову якась
державна програма ліквідації диверсантів, бо це просто не може бути правдою…
Все одно я повинен позбутися цього лайна, перш ніж щось погане не трапилось,
хай йому грець!” — ніби кричав він у своїй голові, — “Хоча, можливо, вони лише
помилилися, і це повідомлення мало бути адресоване іншій людині, бо хто може
мене знати? А що можу знати я? Власне, що я взагалі таке..?” І от він
безпричинно заплакав.

Ніко був ще маленькою дитиною і хотів залишитися таким, тому що попри все він
продовжував вірити в диво. Для нього “подорослішати” означало остаточно
розчаруватися в тому “всьому” й упокоритися долі. Страшній долі, талану руху
до сонця через безодню. У світі, де кашу сльозами вже не зіпсуєш.

Через кілька хвилин такого емоційного стану, що був схожий на напад
маніакально-депресивного психозу, який, вірогідно, посилився з роками, хлопець
вже до кінця зрозумів всю ситуацію. Через стільки років він все ж не зміг
знайти спільну мову із суспільством, в якому жив: воно наче відкидало його, а
він відрікався від нього у відповідь. Таке життя, так само як і всі інші,
звело б його в могилу, вважав він, проте, мабуть, саме це і було єдиним шансом
відчути себе справжнім героєм найзахопливіших та надзвичайних незліченних
історій, які Ніколао перечитував кожної ночі, не просто вмерти, ставши
добривом для річкового очерету або гіркої собачої шипшини, але загинути за
ідею — світлу та праву, за людей, для яких вона також є великою цінністю —
Свобода!

Третьої години ночі, коли Ніколао рішуче почав готуватися до втечі, було ще
достатньо темно, щоб звідси втекти. Нічого вже не заважало йому це зробити.
Самотність наче казала йому “Ходімо!”, коли хлопець ледь почав виходити з
дверей своєї квартири, після чого він гордо відповідав “Ха!”. Єдиною річчю,
яку він мусив узяти з собою, були його книги. Навіть знаючи всі сюжети цих
розповідей напам’ять, Ніко не міг з ними розлучитись.

Вийшовши із дверей під’їзду, він знову відчув таку саму свободу руху, як у
тому сні минулої ночі. “Чи він був пророчим?” — подумав він. Вільний південний
вітер обдував його обличчя, показуючи йому необхідний напрямок, наче сам
намагався вирватись туди. Ніколао не біг вздовж вулиці, а йшов тихо та
впорядковано, повз чорні шорсткі стіни міських будівель, де ще яскраво
світилися вікна. На цих стінах періодично намацувалися газові труби та зрідка
прилади для газоаналізу. З невідомих причин вуличне освітлення було вимкнуто.
Ніколао ще не виходив на вулицю так пізно: може, так і має бути?

“Стояти! Хто ти?” — з темряви голосно донісся грубий чоловічий голос. Ніколао
поспішив втекти. На щастя, крім нього ніхто цього не чув. Однак це не дуже
обнадіювало.

“Дідько! Хіба суботню Комендантську Годину було перенесено? Такого ніколи
раніше не відбувалось, невже щось таки починається? Ох, вже не важливо!” —
пронеслося в його голові на секунду. Через кілька хвилин безупинного бігу
через провулки та закутки будівель він все ж зміг відірватися.

Ось хлопець вже майже за межами міста. Він щойно перетнув межу і його серце
почало битись ще швидше. Крокуючи асфальтовою дорогою, повністю покритою
вибоїнами та уламками гілок узбічних дерев, він пересувався все далі й далі.
Через деякий час він чомусь заплакав. Знову. Він боявся, його головним страхом
було змінити будь-що в своєму житті. Він читав заборонену літературу,
споглядав заборонені картинки, заборонено міркував, але все це ніщо в
порівнянні з тим, що він вирішив зробити зараз.

“Не обертайся назад!” — кричав він про себе, коли його страх посилювався, щоб
заспокоїти себе. Навіть тікаючи геть із жорстокого тоталітарного середовища,
він відчував скорботу, адже саме середовище ще залишалося у ньому. З годинами
та кілометрами неспокій утихав, сльози висихали, сліди поношених дерматинових
чобіт замітались. В момент, коли ця людина раптово зрозуміла, що ці місця є
для нього абсолютно невідомими, його почуття раптово прояснилися, і він
продовжив йти на північ.

Разом із тим, як Ніколао просувався далі, під його ногами простягались
кілометри розбитої дороги, так само, як кілометріли вдалечінь зіржавілі та
утеплені скловатою теплопровідники опалювальної системи праворуч від нього.
Кілометріло також і небо над чорною землею, і світанку не було видно під білою
штукатуркою. За трубами стояли високі дерева, такі, що крізь них не видно було
й горизонту. В голові у хлопця заграла мелодія, якої він раніше не чув. Може,
він сам її вигадав? Вона напрочуд добре лягла на вірш одного з письменників,
залишений між сторінками оповідань, які Ніко читав минулого разу. Але він не
належало їх автору. На відміну від інших, вірш був чітко підписаний:
«Свідоцтво про смерть»:

"La suno estingiĝos kaj en ĝardeno giros,

Mi saltos tra l'fenestro kaj malrapide iros

Tra stratoj kaj gazonoj, kaj tra plenplenaj placoj,

La stelojn rigardante kaj vidante lastan ŝancon.

Mi amegas nokton, do surhavas nigran vest.

Malriĉa kaj ridinda, por mi pluvo estas fest.

Fore de l'kemiaj fabrikegoj kaj vitrin

Almenaŭ unutage un sanktulo senti sin..."

О шостій ранку нічний штиль і безвітря змінилися прохолодним вітерцем. Було ще
досить темно, щоб Ніко міг почуватися в безпеці. Пройшовши кілька тунелів, він
помітив деякі малюнки та написи. Далі від міста їхня кількість зростала ще
більше. І серед них зір юнака зупинився на вже знайомому знаку: темно-
червоному перекресленому колі, намальованому на вицвілому вапні, з підписом:
«Безладдя!». Він явно не зрозумів, що це означає, але це дало йому зрозуміти,
що він на правильному шляху. Недалеко ось-ось виднівся той блок-пост. Але
насправді на КПП нікого не було. Всередині кабіни біля шлагбаума за скрипучими
скляними дверима, які були незачинені, знаходились лише важелі керування
шлагбаумом та радіоприймач. Однак, як тільки хлопця відволікли галасливі
сімейні кроки, гучність яких посилювалася чи не з кожним кроком, він
занепокоївся. З радіо лунав чийсь голос:

"Станція 27! Говорить Фідело. Ви повинні поспішити! За даними вони вийшли на
слід Ніко, ніхто не має бути поміченим муніципалами, особливо він. Дайте йому
зброю зі скрині під столом. У випадку чого – діяти згідно з обставинами. Нехай
він іде далі на північ, його там зустрінуть. Тримайте оборону, поки можете. До
зв’язку."

Юнак, повний жаху та розгубленості, вимкнув приймач, блискавично кинувся під
стіл в пошуках хоча б чогось, загнавши кілька болючих скалок собі під шкіру,
та, всупереч своїм молитвам, нічого там не знайшов, крім якогось сміття, бруду
і... людської крові.

— Що за чортівня! — з іще більшою панікою та тремтінням він голосно закричав.
— Невже хтось вже був тут раніше?! О, ні!

Піднявшись та побачивши озброєних людей, що стрімко наближались, він знову
впав на стару брудну підлогу та почав повзти у сторону іншого виходу. Доповзши
до дорогоцінних дверей, зачіпляючи п’ятами усе на світі, що лежало на підлозі,
у переляку, як дика тварина, що рятується від неминучої смерті, тікаючи з
клітки, він почав тікати з півдня у довгу путь, вже ні в що не вірячи, а лише
рятуючи свою власну шкуру. Через мить позаду почулися постріли, але Ніко вже
був далеко.

Він ішов безлюдною дорогою сім або вісім годин, час від часу озирався, шукаючи
ворога в безкрайніх спорожнілих степах, крім яких він нічого не бачив,
дивлячись в різні боки. Його дивувало, що після стількох кілометрів він не
виявив жодного поселення, наче у тайзі непрохідній, проте давно покинутій та
винищеній. Ці поля були такими, ніби впродовж багатьох років бомбардувались,
доки не були повністю зрівняні та стерті. Також це не єдине, що турбувало
Ніко. Був ще ранній вечір, але вже і без того мізерні запаси провіанту почали
закінчуватись, а тягнучий біль у шлунку нагадував про себе. Та ось безмежні
поля змінилися довгим густим лісом. Незабаром серед дерев юнак когось побачив.
На вигляд це був не муніципал, і тим більш не військовий

— Гей! — Ніколао гукнув туди. — Хто ти є? Мені потрібна допомога! — проте він,
помітивши хлопця, втік. Ніко залишалось тільки бігти за ним. Спотикаючись, він
швидко забрів ще глибше в ліс, намагаючись не загубитися у просторі. Під його
ногами тріскотали впалі гілки дерев, листя та багацька жменя сумнівів. Однак,
він все ж втратив його з уваги.

Забігши в ліс і втративши цю щойно знайдену людину, він втратив і останню
надію. Коли юнак повертався, серед кущів його погляд ненавмисно зупинився на
металевому старому окисленому люку, непомітно схованому посеред листя. Ніко
вирішив підійти туди ближче. Коли він нахилився, щоб відкрити той люк, вже
почав крутити жорсткий залізний вентиль, позаду почувся постріл рушниці та
хрипкий чоловічий крик:

— Не рухатись! Ти ще хто такий?

В судинах хлопця застигла кров.

— Сховай руки за голову та повернися! — продовжив чоловік з рушницею, стоячий
за спиною Ніко. Він, не опираючись, це зробив.

— Я ще раз повторюю, хто ти такий?

— Не вбивайте мене! Моє ім’я — Ніколао; вчорашньої ночі я отримав листа від
якогось Анкому, в якому говорилось про те, що я повинен відправитись на
північ. Я не знаю, скільки мені ще йти, їжі бракує, я гадаю, що я не зможу
дійти, навіть не знаючи, куди. Благаю тебе, допоможи мені, добрий чоловіче!

Він зверхньо посміхнувся, зубоскалячи:

— Ха, а чому я маю тобі вірити? Як я можу буду певен, що ти не один з
кадебістів Великої зачистки, які постійно патрулюють ці ліси днями й ночами в
пошуках диверсантів? Або ж не розвідник...?

— Та подивись ти на мене! — обурено сказав Ніколао. — Я не маю при собі ніякої
зброї та обмундирування, навіщо б я прийшов сюди повністю беззбройний, знаючи,
що в цих лісах живуть персони на зразок тебе?

— Що ж, я розумію, — чоловік простягнув йому руку, опустивши зброю. — Я —
Леон. Якщо ти справді Ніколао, тоді тобі дуже пощастило. КДБ1 вже зробив
спробу перехопити сигнал та зараз шукає тебе. Проте приймач моєї радіостанції

— Зв’язок? — здивовано спитав Ніко. — Отже, ти знаєш про це все?

	Далі буде...
