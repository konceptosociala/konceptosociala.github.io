---
layout: post
title:  "Kial ne Bevio?"
permalink: /blogo/kial-ne-bevio
---

![bevy_logo_dark](/assets/blogo/kial-ne-bevio/bevy_logo_dark.svg)



Kio faras ludon bona? Ĉu unikaj meĥanikoj? Eble. Ĉu spirkaptanta intrigo aŭ perfekte priskribita universo? Probable, sed ne tute. La plej grava trajto de ĉiu ludo, kiu faras ĝin tiel enmemoriĝebla kaj apartiĝanta, estas **grafikaĵo**. Oni povas krei ludojn sen kvazaŭnatura fiziko, sen iuj ajn intrigoj aŭ eĉ sen novegaj kaj specifaj ludmanieraĵoj (tiel nomita "gejmplejo"), tamen la videbla konsistaĵo, eĉ bizara aŭ amatoreca, estas nepra parto de ĉiu ludo.

# Kio fias en Bevio mem?

Kial mi tiel malamas na Bevy Engine nun, kvankam mi same tiel amis ĝin ankoraŭ antaŭ nelonga tempo? La respondo estas **rilato**. La rilato de ĝia ĉefa ellaboristo al sia komunumo, kaj de la komunumo al la produkto mem. Reklamo de ĝi, entreprenita de preskaŭ ĉiu ludmotora jutubisto-superrigardanto, kiel **supernova** kaj **superrevolucia** ludmotoro kun la samaj teĥnologioj, detruis ĝiajn konkurantojn en la mondo de Rusta ludkreado kaj kultis na **@cart** kiel ~~dio de ludmotoroj~~ la plej "sukcesa" Rust-ludmotora disvolvanto: certe sukcesa -- gajni profiton en mezuro de preskaŭ 8,000$ ĉiumonate de siaj propraj fanoj, sed fakte ne dediĉi sufiĉan tempon kaj fervoron al la gravaj aferoj -- estas efektive la financa sukceso.

Do la grafiko de la motoro post pli ol du jaroj de ellaborado estis kaj estas pli malbona ol tiu de motoroj 2000-jaraj, ne povanta eĉ provizi la uzanton per iel ajn normala **lumo** kaj precipe ne aĉegaj okulsangafluigantaj (tio estas terure akraj kaj kompute pezaj) **ombroj**... Mi vere estis tre ĉagreniĝinta, kiam **mia amata ludmotoro** fariĝis pulvoro antaŭ miaj okuloj.

# Do nun -- la komunumo

Tamen inter ĉio ĉi fekaĵo la plej malplezura afero estas la bevia komunumo. Ĝi neniel plendas pri bevia multjara neuzebleco, pri impertinento de ĝiaj ĉefaj ellaboristoj, sed ordonas al malkontentuloj diri "Dankon!", ĉar "la motoro ja estas libera"!

Oĥ, pardonu, karaj uloj, mi dirus dankon al **Linus Torvalds** por lia Linukso, aŭ al **Ĥronos-Grupo** por ilia Vulkano aŭ OpenGL, aŭ eĉ al **ambientCG**, kiu iam donis al mi kelkajn teksturojn okaze, sed ne ĉiun aŭtoron de ajna senutila rubo, kiu "por liberaj kondiĉoj" kuŝaĉas sur la tero, mi dankos! 

# Kio, se ne Bevio?

Bedaŭrinde, kvankam nuntempe Rustlingvo estas perfekta instrumento por krei ludoj en ĉiuj ĝiaj konsistaĵoj, ĝi efektive ne havas grandan elekton de pretaj por uzado gravaj ilaroj por tia disvolvado, kiel fizikaj, grafikaj kaj kompletaj ludaj motoroj mem. Sed en tiuj kondiĉoj oni havas kelkajn vojojn:

1. **Krei la motoron per si mem.** Jes, ĉi tio estas malfacila kaj kompleksa laboro, kiu bezonas tempon, entuziasmon kaj eĉ iun ekzaltecon de la ellaboranto, tamen se oni deziras tutplene kontroli ĉion, kio okazas en sia programo -- la pordoj estas malfermitaj! Mi mem provas krei propran liberan ludmotoron [despero](/despero) (per kiu mi klopodos anstataŭigi la fifaman Bevion por mia ludo en futuro...), uzante rustajn librarojn kiel [ash](https://crates.io/crates/ash/), [rapier3d](https://crates.io/crates/rapier3d), [hecs](https://crates.io/crates/hecs) ktp. Mi certas, ke ĝi neniam estos universala ludmotoro por malsamaj specoj de ludoj (ekzemple kun distingaj ĝenroj aŭ eĉ ambaŭ 2D-aj kaj 3D-aj), ĉar mi faras ĝin nur por la propra uzado, sed **mia ĉefa celo -- estas krei ludmotoron por krei ludojn**, sed ne gajni monon de stultaj homoj.

2. **Aliaj (ankoraŭ ekzistantaj) solvaĵoj.** [Fyrox](https://fyrox.rs/), [Piston](https://www.piston.rs/), [screen-13](https://github.com/attackgoat/screen-13) -- multe da ilaroj vi ankoraŭ povas uzi! Mi rekomendas al vi trarigardi Fyrox Engine: ĝi estas la plej trajtplena kaj kompleta el ĉiuj, kvankam ne estas sufiĉe financita... Pli multan informon pri akireblaj iloj vi povas trovi [ĉi tie](https://arewegameyet.rs/).

Bonfartu, kamaradoj! Disvolvu ludojn kaj ludmotorojn, lernu Ruston kaj esperanton, kaj ne estu, kiel **@cart**! ;)
